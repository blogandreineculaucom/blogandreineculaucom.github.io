---
title: Sfântul Andrei
author: Andrei
layout: post
categories:
  - Definition
  - Romania
tags:
  - andrei
---
Azi e ziua numelui meu, deci în consecinţă… azi e ziua când toată lumea stă pe gânduri, şi se-ntreabă… când mama naibii am cunoscut eu vreun Andrei sau o Andreea?

Şi, la fel cum stau şi eu la alte nume onomastice, ne pică câte unul/una de care n-am mai auzit din vechi strămoşi, şi dintr-o obişnuinţă macabră se trimite un SMS (că acuma e şi foarte uşor şi comod… trimiţi un SMS, ţi-ai luat de-o grijă şi gata) cu "La mulţi ani! Să trăieşti cu numele! Să fii fericit şi să te distrezi azi!"



E chiar foarte-foarte comod. Te culci diseară cu gândul împăcat că ţi-ai îndeplinit "îndatoririle sociale", iar pe de cealaltă parte nu te-a costat nici măcar 10 cenţi, cu tot cu TVA.

Nici n-a trebui să întrebi "Tu ce mai faci?", nici n-a trebuit să spui "Eu sunt aşa şi pe dincolo…"

E mai comod decât să-ţi faci patul dimineaţa, sau să intri pe net să-ţi controlezi mailu'.

Uşor, uşor ţi se ia şi bucuria de-a avea o zi onomastică… apar petreceri cu mititei, pocnitori şi concerte de doi bani în oraşul tău (Galaţi are ca protector pe Sf. Andrei) şi clar nu-ţi vine să ieşi cu prostimea.

Mi se pare destul de… inuman să nu te bucuri de ziua ta (adică cel puţin o dată sau de două ori pe an să spui oricui care te seacă "Ta gueule! Aujourd'hui est mon anniversaire!") dar pe de cealaltă parte se întâmplă să vrei şi să fie destul de greu să te bucuri 100%. Aşa că înţeleg de ce unii se lasă atât de uşor de-un sport atât de extrem… :)

Eu însă am o regulă - fă cum simţi; atâta timp cât simţi "c'est hyper!" :p

Iar restul celor care-mi trimit un mesaj în 10*10 secunde (regula spune că dacă stai mai mult de 10 secunde la fiecare cent care-l cheltui cu un mesaj, atunci faci risipă de timp) şi consumă restul de secunde pe alte porcării, în loc să petreacă timpul cu un tip super-cool & geekish :p … atuncea "T'occupe! Baise-toi!"

PS: de ce atâta franceză? doar pentru un pic de "brancher", că şi-aşa subiectul e "sec pe doi"

**[LATER EDIT - Versiunea 2007] [Nameday - Andrew][1]**

 [1]: http://andreineculau.wordpress.com/2007/11/30/nameday-andrew/