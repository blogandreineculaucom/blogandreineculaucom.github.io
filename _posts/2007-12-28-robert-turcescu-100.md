---
title: Robert Turcescu - 100%
author: Andrei
layout: post
categories:
  - Activist
  - Romania
  - Solution
tags:
  - dan puric
  - realitatea tv
  - robert turcescu
---
O nouă scrisoare-sugestie către Realitatea...

> Bună ziua şi Sărbători cu bine întregii echipe Realitatea TV!
> 
> Mă numesc Andrei Neculau, student.  
> În prima zi de iunie, anul curent, v-am scris sugerând un serviciu online audio, prin care să transmiteţi doar feedul audio al Realitatea TV. Coincidenţă sau nu, câteva luni după, s-a şi întâmplat.
> 
> Revin cu o nouă sugestie, în speranţa că şi de această dată va fi analizată şi va surveni o nouă coincidenţă.



> După emisiunea 100%, difuzată în preajma Crăciunului, avându-l ca invitat pe domnul Dan Puric, mi-am dat seama că aş dori să revâd emisiunea. Să o revăd în scurt timp, dar şi pe viitor. Împreună cu altele, memorabile. Robert Turcescu a avut câţiva invitaţi preţioşi care străbat latura temporală. Invitaţi care nu sunt prinşi punctual de prezent, ci au trăit sau crează perspectiva de trăire continuă.
> 
> Un astlfe de invitat a fost Dan Puric, dar au fost şi alţii. Mi-e greu să-mi amintesc, dar spre exemplu a fost şi Gheorghe Hagi, şi Marie-Rose Mociorniţă. Poate şi principele Radu ar putea fi inclus. La fel şi ediţiile din categoria... topul celor mai bogaţi români.
> 
> Sugestia mea este de a avea o serie de DVDuri cu emisiuni de colecţie. Poate le-aţi putea distribui împreună cu Cotidianul. Cred că ar fi mulţi doritori, şi nu văd de ce ar trebui ca emisiunea să nu mai fie pentru a face acest pas. Se încheie un an, şi aţi putea marca momentul unor ani de emisie 100% prin această acţiune.
> 
> Privind sugestia dintr-un alt unghi... cred că ar fi un mod inteligent de a da o mână de ajutor acelei axe a valorilor de care vorbea domnul Dan Puric. Nu cred că are rost o colecţie cu emisiuni politice, sau cu invitaţi politicile. Aceştia sunt adesea punctuali în scurta istorie. "Dramele" lor umplu un gol. Dar plinul se află în altă parte.
> 
> Şi dacă e greu să avem o grădină, eu vă urez totuşi să fiţi una dintre florile înalte despre care vobea Dan Puric, şi să acordaţi un minimi de atenţie sugestiei.
> 
> Un nou an cu succese!
> 
> Mă-nclin,  
> Andrei