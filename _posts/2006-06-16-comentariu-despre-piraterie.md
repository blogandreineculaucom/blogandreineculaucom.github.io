---
title: Comentariu despre piraterie
author: Andrei
layout: post
categories:
  - Information Technology
  - Romania
tags:
  - p2p
---
Antena3.ro

> **Karamazov, Operatiunea Gramofonul**  
> In Romania, o familie obisnuita trebuie sa stranga mult cureaua pentru a cumpara odraslei un calculator. Dupa ce achita cheltuielile casei, romanilor obisnuiti nu le mai raman deloc bani. Ori un album muzical costa in jur de 50 RON iar un joc original costa de cel putin 3 ori mai mult. Daca in Romania nu ar fi existat piraterie, nu s-ar fi ajuns la nici macar 1% din numarul utilizatorilor de PC sau internet cu care se lauda guvenrantii nostrii astazi. Chiar va imaginati ca fiecare copie piratata de program/joc/film/album inseamna o vanzare pierduta de autori?! O sa aveti o supriza foarte neplacuta peste cateva luni, cand singurele achizitii de calculatoare si software vor fi facute de catre firme. Iar Internet Providerii isi vor linge ranile si vor plange dupa "vremurile bune" ale pirateriei, caci toata lumea se va limita la conturi de tip E-mail. Singurii care vor avea de castigat sunt cei dispusi sa riste ani de inchisoare pentru profituri. Adica baietii de la taraba, prieteni de portofel cu politistii de pe strada.
> 
> Eu sunt student la Politehnica si pentu a face un referat sau o lucrare, sunt nevoit sa folosesc programe de sute si mii de dolari (Microsoft Office, Matlab etc.). Daca vreau sa invat un program de grafica 3D de tipul 3DStudioMAX, trebuie sa scot 5-6000 de doalri din buzunar? E absurd. Atata vreme cat un utilizator obisnuit de calculator nu scoate bani din utilizarea de software nelicentiat nu vad de ce ar trebui sa se simta "criminal". Si de unde sa ia acest software daca toata lumea se va feri de politie? Cat despre filme si muzica ce mai pot sa zic... din sutele de filme si jocuri, si miile de melodii pe care le-am procurat de pe internet, nu cred ca mi-as cumpara mai mult de 10. Si daca stau sa ma gandesc, mai multi bani am platit pentru internet in tot acest timp.
> 
> Sincer, cred ca putem trai si fara calculatoare. Parintii ar trebui sa se bucure, poate ca de acuma copii lor vor mai pune si mana pe o carte (preferabil legala). Dar numai niste ignoranti s-ar putea multumi cu o asemenea iluzie. Tinerii din ziua de astazi simt ca nu au nici-un viitor in tara asta. Singura metoda de a scapa de mizeria de afara e sa te refugiezi in ceva: in bautura, droguri, batai pe stadion, cluburi deochate, petreceri periculoase si jocuri de calculator. Taiati ultima varianta si vedeti ce va ramane.
> 
> Vrem sa intram in UE, dar noi nu avem mentalitate de europeni. Cand s-a votat noua Constitutie, eu am stat acasa si m-am ingrozit de circul care s-a facut atunci. Eu personal am inceput sa-mi fac abonament pe RATB abia dupa ce am primit prima amenda. E adevarat ca ne-am obisnuit prea mult sa primim totul gratis. Dar uite ca acum nimic nu mai e gratis. Fiecare tanar creste vazandu-si parintii sugrumati de taxe si impozite. Si pana acum singurul loc unde ne puteam ascunde de aceasta realitate era calculatorul personal.
> 
> Un amic mi-a spus "Gata s-a teminat. Recunoaste ca pana acum era Paradis". Intelegeti? Aveam si noi un Paradis al nostru. Si inainte sa ne criticati lipsa de chef de realitate hai sa va aduc aminte ce inseamna realitatea multimedia din Romania: manele, HiQ, Candy, O-Zone si alti copii minune, filmele de 2 bani de la televizor, si filmele de 2 lei de la cinematograf. Nimeni nu o sa convinga un manelist sa traga altceva de pe internet, dar uite ca pana acuma am reusit sa "piratez" cativa prieteni sa asculte un Pink Floyd, o muzica ruseaca veche, sa vada un film de Akira Kurosawa sau de Stanley Kubrick. Si consecinta este, conform legi, 1-2 ani de inchisoare plus o amenda cat apartamentul meu.
> 
> Atata mandrie aveam si eu de a fi roman. Sarac, dar cu orizonturi largi. De acum incolo o sa stau in fiecare zi cu frica politiei. Mai  
> bine... abia de acum ii vom putea intelege pe parintii nostrii. Tot timpul strambam din nas cand ii auzeam plangandu-se de frica din perioada comunista.
> 
> Nu ar valora nimic aceasta lamentare a mea daca nu as veni totusi cu o propunere pentru rezolvarea problemei nu?  
> Nu-i arestati decat pe cei care VAND software ilegal. Nu si pe cei care il pun la comun. Nu-i bagati pe elevi si studenti in puscarie langa criminali si violatori si nu le vindeti casele pentru ca s-au uitat la Pantera Roz in camera lor in loc sa dea 100 de mii la cinematograf.
> 
> Atata vreme cat puterea de cumparare a romanului de rand (aici nu ma refer la mancare sau curent electric) nu depaseste de cel putin 10 ori valoarea unui joc original, nu aveti nimic de castigat. Si mai ales, anuntati-ne cu cel putin 6 luni inainte ca s-a terminat "distractia". Altfel nimeni nu va va intelege, toata lumea va va numi "comunisti", "securisti" si "hoti". Si ca veni vorba, la alegerile urmatoare sa nu va asteptati ca tinerii de 18-25 de ani sa mai calce pe la urne. Si stiti si voi cu cine voteaza batranii.  
> Postat pe: 2006-06-03 la ora 21:06