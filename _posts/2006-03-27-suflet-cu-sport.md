---
title: Sport cu suflet
author: Andrei
layout: post
permalink: /2006/03/suflet-cu-sport/
categories:
  - Likes
  - Romania
tags:
  - nostalgia
---
Gazeta Sporturilor - Cătălin Tolontan

<a href="http://gsp.ro/index.php?arhiva=1&a=38323&p=2" target="_blank">http://gsp.ro/index.php?arhiva=1&a=38323&p=2</a>

Actualizare pe 20060529: Articolul complet!

> **Ne vom lua Jocul înapoi**
> 
> Articolul "De ce doar galeria lui Dinamo?", postat pe gsp.ro în timpul meciului Farul - Dinamo, a stîrnit sute de reacţii de la fani. Constănţenii l-au considerat o indulgenţă în favoarea dinamoviştilor, iar "cîinii", dimpotrivă, un atac la adresa lor.
> 
> Aproape toate mesajele decente au primit un răspuns. Chiar dacă avem opinii diferite, este esenţial să le susţinem civilizat.
> 
> Celor triviale, ameninţătoare şi violente le replicăm azi: nu dăm nici un pas înapoi! După Jenel şi Romel, voi sînteţi cei care aţi confiscat fotbalul! Da, voi! VOI, cu scaunele aruncate spre jandarmi, cu petardele care incendiază tribunele, cu înjurăturile de mamă, de fraţi, surori, morminte şi strămoşi, voi, cei care vă imaginaţi o mie de falusuri în gura antrenorului advers.
> 
> Ne-am săturat de voi! Sînteţi o minoritate violentă care vrea să se impună împotriva majorităţii şi împotriva Jocului! Probabil că cei mai răi şi mai animalici dintre voi nu depăşiţi cîteva zeci în fiecare galerie. Ne bombardaţi cu mailuri repetate şi urlaţi ca să păreţi mai mulţi. Nu sînteţi!
> 
> Mai devreme sau mai tîrziu, ne vom lua fotbalul înapoi. Veţi vedea meciurile, cum se întîmplă în toată Europa, din secţiile de poliţie. Iar pe stadion se vor întoarce oamenii care nu mai vin acum de greaţă, femeile care îşi amintesc în somn de bucuria sportului şi copiii pe care n-am apucat să-i ducem în tribune, răpindu-le o dimensiune esenţială a competiţiei umane!
> 
> 27 martie 2006